---
layout: post
title: BBP 5 - 2023 - Kuřimský kros
date: 2023-01-25 19:30:00 +0300
description: Reportáž z Kuřimi
img: kurim-2023.jpg
tags: [běh, BBP]
author: Petr
---

Do nedaleké Kuřimi jsem se docela těšil. Měl jsem zde totiž od minula nevyřízené účty. V předchozí sezóně jsem sice závod dokončil, ale poté jsem nemohl 3 týdny pomalu ani chodit, jak mě bolelo koleno. Letos jsem už byl připravený a počasí bylo o dost vlídnější. Namísto tvrdého zamrznutého povrchu zde byl spíš problém s bahnem. A to, pokud si dobře pamatuji, tak jen u seběhů. Trať určitě patří k těm náročnějším v rámci BBP. Samotné převýšení 332 m na ani ne 9 km dlouhé trati už o něčem vypovídá. Na závod jsem opět přijel z clubu jako jediný. Po prezentaci jsem potkal Pepu, který tradičně přijel na poslední chvíli. Já jako doprovod jsem si s sebou přivezl Tondu, který i když občas běhá, tak nikdy na žádném závodě nebyl. V rámci této zážitkové exkurze jsem se s ním před závodem rozběhal. Z průběhu závodu mám jen poznámku, že nelituji toho, že jsem do prudkých výstupů přešel do power walku. Spousta spoluzávodníků to sice oddřela, ale vůbec se jim to neretovalo. Do cíle jsem doběhl 10s za Pepou jako 70. ze 125.

Petr
