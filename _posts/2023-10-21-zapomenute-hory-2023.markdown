---
layout: post
title: Zapomenuté hory 2023
date: 2023-10-21 22:00:00
description: Reportáž ze Zapomenutých hor 2023
img: zh-2023.jpg
tags: [běh, zapomenuté_hory]
author: Petr
---
Tento ročník klub gici behaj vyslal do Rychlebských hor pouze dva své hřebce - Míšu a mou maličkost. Beny, náš nejrychlejší a nejvytrvalejší běžec, se rozhodl tento ročník vynechat a dal tak prostor vyniknout i někomu jinému.

Míša si řekl, že nebude pokoušet štěstí na delší dospělácké trati, a že raději poběží na jistotu dětských 26 km se mnou. Tento model - přihlášení se na delší trať, následné přehodnocení naběhaných km a přeregistrace na kratší závod - zafungoval i v Rakousku na [Hochkönigmanu](https://gici.behaj.cz/gici-v-zahranici/). Nebyl tedy důvod tuto strategii nerealizovat znovu.

Před závodem je dobré se rozcvičit a pořádně zahřát svaly. To se mi povedlo úplně parádně, protože jsem se musel vracet k autu pro zapomenuté hůlky. Jak jinak na Zapomenutých horách. Udělali jsme si s Míšou selfie a za výstřelu startovní pistole jsme vyrazili směr česko-polské hranice. Minulý rok nám pršelo a měli jsme docela sychravo. Letos bylo ale nádherně. Svítilo sluníčko. Počasí tak vyšlo úplně luxusně.

Trať byla stejná jako minulý rok. Nepříjemná záležitost s kontrolními cvakačkami se letos stala ještě nepříjemnější, když na 2. kontrolním bodě přestaly kleštičky fungovat. Teda fungovaly ale hodně blbě. Tvořily se tak fronty, ve kterých se stálo i víc jak 5 minut. Míša dokonce zažil, že jedna běžecká influencerka předběhla celou řadu! Měl tak možnost na vlastní kůži zažít instagramové prozření. Pro rychlejší unfollow účtu @[***_podvadi]( ) klikněte [zde](https://imgur.com/gallery/jEAeTjP). Nechceme žádné kontroverze, tak Evino jméno zde uvádět nebudeme. Přece jenom s každým rokem roste šance, že bychom mohli kandidovat na prezidenta.

Zpátky k závodu. Nevím, jak Míšovi, ale mně se běželo parádně. Žádné křeče, žádné bolavé lýtko, žádné močení, prostě žádné zdravotní omezení, které by mohlo potkat muže v nejlepších letech. Do cíle jsem doběhl o 9 minut dřív než minulý rok. Po masakru v Brně se mi tak zlepšil běžeckej apetit. A Míša, ten doběhl 10. v kategorii! Kdyby to bylo na mě, tak mu tu medaili dám.


### Časy
Michal  [02:47:08](https://www.strava.com/activities/10077034146)\
Petr    [03:25:24](https://www.strava.com/activities/10077712037)

